(felles_info)= 
# Kjekt å vite

## Still spørsmål

Som *student* er du ansvarlig for din egen læring – og det er en betydelig forskjell fra å være *elev*. Du må være nysgjerrig, stille spørsmål, lese litteratur, se på YouTube, diskutere med medstudenter og forsøke å finne løsninger på egen hånd.

...og noen ganger er det å forklare for andre det du lurer på, en utmerket måte å komme i gang på.


## Tips til prosjektarbeid

**Les oppgaveteksten:**
Start alltid med å lese oppgaven grundig. Hva er målet? Hvilke krav og begrensninger er det? Dette gir dere et mye bedre utgangspunkt for videre arbeid.

**Diskuter mulige løsninger:** Sammen med medstudenter eller veileder, diskuter ulike tilnærminger. Hvilke metoder og verktøy kan brukes? Finnes det alternative løsninger? Åpne diskusjoner gir nye perspektiver og bedre innsikt.

**Test løsningene:** Før dere starter på selve oppgaven, er det lurt å teste de valgte løsningene. Er de realistiske? Fungerer de som forventet? Dette sparer dere for mye tid og unngår at dere må gjøre ting på nytt senere.

**Lag en plan:** Lag en plan for gjennomføringen av arbeidet. Hva skal gjøres når? Hvem har ansvar for hva? En god plan gir struktur og oversikt.

**Dokumenter:** Sørg for å ta vare på alle data (bilder, video, målinger) som dere samler inn i felt. Det tar ofte mye tid å gjøre dette senere.


## Oppstartsmøte

Det avholdes et kort felles oppstartsmøte hver dag når vi møtes. Dette møtet er viktig for å avklare dagens gjøremål og rydde opp i problemer som har oppstått fra dagen før. Det er viktig at alle deltar aktivt på dette møtet, slik at vi unngår å bruke unødvendig tid på problemer som enkelt kunne vært unngått.


## Kontakt

Nedenfor finner dere kontaktinformasjon til de som underviser i emnet. Ta kontakt om det er noe dere lurer på.

|Navn|Epost|Mobil|
|---|---|---|
|Jon Glenn Gjevestad|jon.glenn.gjevestad@nmbu.no|90174759|
|Agathe Cornelia Høydal Hide|agathe.cornelia.hoydal.hide@nmbu.no| |

