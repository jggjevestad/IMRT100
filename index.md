# Velkommen til IMRT100

IMRT100 er innføringsemnet for studiene Master i teknologi, Bachelor i geomatikk og Bachelor i energi- og miljøfysikk.

Studentene får en smakebit på studiet sitt som skal inspirere og begeistre. Gjennom et fagspesifiskt prosjekt utført i grupper blir studentene kjent med problemstillinger og metoder i sine studieretninger.

I tillegg får studentene en grunnleggende innføring i studieteknikk, en innføring om fakultetet og studiestedet NMBU og et opplegg for å friske opp sine matematikkunnskaper.


## Dette lærer du

Studentene skal oppnå kunnskap om hvordan matematiske realfag og teknologi griper inn i fakultetets ulike fagområder, til nytte for egne videre studier. Studente skal få kunnskap om gode studieteknikker, plagiatbestemmelser og rapportfremstilling. Studentene skal oppnå ferdighet i prosjektarbeid og rapportskriving ved, innen eget fagområde, å gjennomføre et fagorientert prosjektarbeid i gruppe.


## Rapport

Vurderinga i dette emnet er *bestått/ikke bestått* basert på en rapport hver gruppe leverer på slutten. Rapporten skal inneholde svar på spørsmålene som blir stilt i oppgavene og vise at dere har vært gjennom alt. Det er ikke mange formelle krav til rapporten, men vi forventer at den er systematisk og at dere svarer utfyllende. Er det noe dere synes er ekstra interessant eller gøy å utforske, så er det fritt frem!

Bruk gjerne mange bilder og skisser for å illustrere.

I tillegg skal hver gruppe lage en kort video. Mer info om videoen finner dere [her](oppgaver/video_intro.md)
