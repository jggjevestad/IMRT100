(video_intro)=
# Hvordan lage video?

Alle studentene i IMRT100 skal lage en video som viser hva hvert studieprogram på REALTEK har lært i dette emnet. Dere på geomatikk skal lage én video per gruppe som viser hva dere har brukt ukene på, og hva dere har lært. Dette er en flott mulighet til å vise frem deres kreativitet og innsats!

Mot slutten av emnet skal hver gruppe vise frem sin video for alle, også skal vi gjennomføre en avstemning for kåre beste video. Videoen som vinner fra geomatikk skal vises for resten av IMRT100 studentene i Aud-Max på avslutningsdagen den **29. august**.  

```{image} ../bilder/videoblog.jpg
:alt: fishy
:class: bg-primary mb-1
:width: 600px
:align: center
```


## Oppgave

*Innhold*<br>
Videoen skal vise noe om hva dere har brukt ukene på og hva dere har lært. Dere står fritt til å velge hvordan dere vil presentere dette, så lenge det reflekterer deres læringsreise. Prøv å lag en rød tråd gjennom hele videoen.

*Varighet*<br>
Videoen bør være mellom 3 og 5 minutter lang.

*Verktøy*<br>
Dere kan bruke alle tilgjengelige hjelpemidler og verktøy for å lage videoen, inkludert programvare for videoredigering, animasjoner, musikk, og grafikk. Sørg for god lyd og lys slik at det er lett å se og høre dere. Testklipp anbefales.

*Visning*<br>
Videoen skal vises foran resten av studentene på REALTEK. Det er viktig at presentasjonen er klar, engasjerende og tydelig.


## Tips til innhold

*Prosjekter*<br>
Vis frem prosjekter dere har jobbet med og resultater dere har oppnådd. Dere kan inkludere hva enn dere selv ønsker.

*Læring*<br>
Forklar nye ferdigheter og kunnskaper dere har tilegnet dere.

*Utfordringer*<br>
Del utfordringer dere har møtt og hvordan dere har overkommet dem.

*Teamarbeid*<br>
Vis hvordan dere har samarbeidet og støttet hverandre.

*Virkemidler*<br>
Det kan være lurt med bruk av humor eller andre virkemidler for å gjøre videoen morsom, minneverdig og underholdende.


## Fremgangsmåte

*Planlegg innholdet*<br>
Hva vil dere vise frem, og hvordan vil dere strukturere videoen? Hvilket konsept vil dere bruke? Her kan dere for eksempel vinkle videoen som et skuespill, en nyhetssending, dokumentar, tidsreise, vlog, samling av tiktoker, tegneserie osv.

*Samle materiale*<br>
Ta bilder, videoopptak, og andre relevante ressurser.

*Rediger videoen*<br>
Bruk et redigeringsverktøy til å sette sammen oppsamlet materiale til en sammenhengende video. Det finnes mange videoredigeringsapper, for eksempel iMovie eller HitFilm, velg det dere er mest komfortabel med. 

*Gjennomgå*<br>
Se gjennom videoen og gjør nødvendige justeringer for å sikre at den er klar og sammenhengende.

Dette er en god mulighet til å engasjere medstudentene og vise hvor gøy dere har hatt det! Vi ser frem til å se deres videoer!

Lykke til!
